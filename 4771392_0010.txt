4

 

ille Germaniae philologae praeceptor dum in vivis erat praecellebat) examinasset et in
usum suum adhibuisset, hunc codicem qui vulgo saeculi X vel Xl esse perhibetur, et neglegenter
scriptum et quattuor manus distinctu difficiles passum esse plane et plene nos edocuit. sic enim
ipse ait in praef. edit. suae p. vm: ,atque omnium primum multum fallatur, si qui similem scri-
pturae nitorem exspectet atque quo saeculi X vel XI graeci -eodices plurimi placere solent: a
quorum ille munditia concinnitate atque perspicuitate longius quam credas remotus cst. quippe
sat properanti calamo usus librarius neque in figurandis literis h. e. aequabiliter et distincte
pingendis cum cura et diligentia versatus est nec in accentibus spiritibusque vel inter se certo
planeque discernendis vel suis vocalibus, non contiguis literis superponendis nec in literis syllabis
vocibus recte vel sociandis vel dissociandis: qua multiplici neglegentiae varietate fit ut et perin-
commoda et saepe valde ambigua lectio evadat! tum idem l. c. p. IX hoc modo pergit: ‚verum
multo etiam plus incommodi Mediceum codicem tractanti e manuum diversitate oritur emen·
datricem operam poetae verbis admoventium. elaborasse autem in eo negotio quattuor manus
exploratum est, sed eas saepe numero tam distinctu difficiles, inde ut plurimum dubitationis na-
scatur. et prima quidem (pr. vel ant.) sive per oscitantiam librarii sive solo calami lapsu tam
' crebro peccavit, longe plurima ut aut radendo delenda aut superscribendo aliisve modis corrigenda
suerint. id etsi aliquotiens eadem manus sive inter scribendum sive inter relegendum facere
ipsa potuit, tamen potiore ex parte secunda (sec.) praestitit, denuo inspecto ut videtur archetypo
exemplo vitia multa recte tollens. quam manum quum eandem esse qua scholia scripta sint,
plerique affimant, tamen hoc ipsum num ita se habeat ab aliis valde dubitatur, eidem potius
scholia manui tribuentibus quae poetae verba scripsit. ac certum est saltem falsissimo argumento
uti qui haec esse literis minusculis, maiusculis autem scholia scripta narrant: qnando scholiorum
quoque literaturam minusculam esse, tantum aliquanto saepius quam in ipsa fabula inmixtis
maiusculis elementis, manifesto luculenteque ad Choephoros pertinens tabula lithographa Dindor-
tiana docet. verum etiam tertia (tert.) manus emendatrix supervenit eaque non indocti gram-
matici qui διορθωτοῦ partes agens cum suomet iudicio usus, tum fortasse etiam antiquiore libro
ms. adhibito nec indiligenter nec improbabiliter haud pauca expedivit. postremo non desunt
quartae manus (rec.) vestigia e saeculo XlV vel XV repetenda quae Byzantinum magistellum
produnt aliquando vel temere interpolantem vel imperite mutantem! omninoque summo illi critico
codex Mediceus nequaquam ita comparatus esse videbatur ut pro ipso fonte ceterorum qui hodie
exstant librorum ms. omnium haberi possit. en ipsa Ritschelii verba 1. c. p. VI sic probabiliter
ratiocinantis: ,neque enim hodie dubitari posse videtur quin ex uno aliquo archetypo antiquiore
cum Mediceus tum etiam alter quidam eiusdem vel supparis aetatis liber transscriptus sit nune
deperditus, ut illi persimilis, ita non prorsus par, ad hunc autem alterum recentiorum multitudo
apographorum (loquor autem de tribus fabulis prioribus) fere redeat!

Jam vero prorsus contrariam suam de Mediceo codice opinionem identidem frustra probare
studuit Guilelmus Dindorfius qui codicem illum pro ipso archetypo h. e. pro uno et communi fonte
omnium apographorum Aeschyleorum habet*) idque adeo sibi persuasit u’t ne invictis quidem
aliorum criticorum**) argumentis de ea sententia se deduci patiatur.

 

*) Of. comment. in Leutschii Philologo edit. vol. 18, 20 et 21, tum praef. editionis Lipsiensis quintae p.
VI, denique praef. Lexici Aeschylei Lipsiae nuper editi (1876) et append. eiusdem Lexici p· 405 sqq„ ubi
seorsum a Dindorfio agitur ‚de Aeschyli codice Hediceo eiusque apographis:

1·“’·“) Veluti Keckii qui eod. Venet. Flor. et Fnrn. nequaquam ex Hediceo codice tamqnam ex fonte sno.
fluxisse luculentis aliquot exemplis demonstravit Agamemnonis sui p. 198 sqq. .

